258 Rosam mcor

Nam neque chorda sonum reddit quem vult manus et mens,
Poscentique gravem persaepe remittit acutum

N ec semper feriet quodcunque minabitur arcus. 350
Verum ubi plura nitent in carmine non ego paucis
Offendar maculis, quas aut incuria fudit

Aut humana parum cavit natura. Quid ergo estl

Ut scriptor si peccat idem librarius usque

Quamvis est monitus venia caret ς ut citharoedus
Ridetur chorda qui semper oberrat eadem:

Sic mihi qui multum cessat fit Choerilus ille,

Quem bis terve bonum cum risu miror ; et idem

Indignor quandoque bonus dormitat Homerus ;

(V erum operi longo fas est obrepere somnum.) 360
Ut pictura poesis : erit quae si propius stes

Te capiat magis, et quaedam si longius abates.

Haec amat obscurum, volet haec sub luce videri,

iudicis argutum quae non formidat acumen ;

Haec placuit semel, haec decies repetita placebit.

O major juvenum, quamvis et voce paterna

Fingerie ad rectum et per te sapis, hoo tibi dictum

Tolle memor, certis medium et tolerabile rebus

Recte concedi. Consultus juris et actor

, Causarum mediocris abest virtute diserti 370
Messallae neo scit quantum Cascellius Aulus,

Sed tamen in pretio est: mediocribus esse potitis

Non homines, non di, non concessere columnae.

Ut gratas inter mensas symphonia discors

Et crassum unguentum et Sardo cum melle papaver
Offendunt, poterat duci quia coena sine istis:

Sic animis natum inventumque poema juvandis,

Si paulum summo decessit vergit ad imum.

Ludere qui nescit campestribus abstinet armis,
Indoctusque pilae discive trochive quiescit, 380
N e spissae risum tollant impune coronae ι

Qui nescit versus tamen audet fingere. Quidni l

Liber et ingenuus, praesertim census equestrem

Summam nummorum vitioque remotus ab omni.

 

