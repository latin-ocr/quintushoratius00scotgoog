ciamus 111. t.

Si non periret immiserabilis
Captiva pubes “ Signa ego Punicis
Adfixa delubris et arma
Militibus sine caeds,” dixit,
‘⁴ Derepta vidi3 vidi ego civium
Retorta tergo brachia libero
Portasque non clausas et arva
Marte coli populata nostro.
Auro repensus scilicet acrior
Miles redibit. Flagitio additis
Damnum: neque amissos colores
Isna refert medicata fuco,

Nec vera virtus cum semel excidit ,

Curat reponi deterioribus
Si pugnat extricata densis
Cerva plagis erit ille fortis
Qui perfidis sc credidit hostibus,
Et Marte Poenos proteret altero
Qui lora restrictis lacertis
Sensit iners timuitque mortem.
Hic unde vitam sumeret inscius
Pacem duello miscuit. Ο pudor!
Ο magna Karthago, probrosis
Altior Italiae ruinis !”
Fertur pudicae conjugis osculum
Parvosque natos ut capitis minor
Ab se removisse et virilem
Torvus humi posuisse vultum:
Donec labantes consilio patres
Firmaret auctor nunquam alies date,
Interque maerentes amicos
Egregius properaret exsul.
Atqui sciebat quae sibi barbarus
Tortor pararet; non aliter tamen
Dimovit obstantes propinquos
Et populum reditus morantem,

 

